<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>index</title>
    <link rel="stylesheet" href="styles.css">

    


</head>
<body>
    <header>
        <h1>POLİKLİNİKLER</h1>
    </header>
    <main>
        <p>
            Endişelenmeye başlamıştı, bunu atlatabilir miydi bilmiyordu. Zihninin böyle bir hüznü kaldırabileceğinden emin değildi. Yok olmak istiyordu, hiç var olmamak. Yukardakinin bir oyunu muydu bu, yoksa bir sınav mı? Belki de öyleydi… Hayatında ilk defa bu kadar çaresizdi, belki de çaresizliğin anlamını yeni öğrenmişti. Kaderin ona dayattıklarının farkındaydı ama bunu kabullenmeye hiç niyeti yoktu. Kader ona bir şeyler dayatabiliyorsa o da kadere dayatabilirdi. Kalem artık onun elindeydi ve hoşuna gitmeyen yerlerin üstünü karalama gücüne sahipti, elbette silip atamayacağı yerler vardı fakat kendi hikayesini kendi yazacaktı. Belki hayallerine kavuşamayacaktı, belki de hayalleri bile ona kavuşmak istemiyordu. Hayal deyip geçmemek lazımdı, o kadar güzellerdi ki, tanrı boş yere kurdurtmuş olamazdı. Gerçekleşmeyi bekleyen hadiselerdi onlar. Neydi peki bu hayaller, savaşın bitmesi mi, ülkesine geri dönebilmek mi; kansız, vahşetsiz bir güne uyanmak mı? Hayır, tek bir şeydi istediği… Kafasındaki sorular ardı ardına sıralanırken kafilesine doğru yaklaşan birini gördü. Süvari, hızlıca kendisiyle görüşmek için diğer askerlere talepte bulundu. Asker, komutana ulaştığı an her zamanki gibi karşısında saygıyla eğildi ve aceleyle konuşmaya başladı. “Zaten çıkmazda olan cephe yokluğunuzda çok kan kaybetti, gece sürpriz bir saldırıyla karargahımız yok edildi. Yardımcınız size haber vermem için beni y…” Vakit kaybetmeden herkesin toplanmasını emretti. Cephe bulundukları konuma yaklaşık 5 gün uzaklıktaydı, ilerlemek yerine bulundukları yerde kamp yapıp güvenli bir yere döneceklerdi. Sabah ilk ışıkla yola çıkmaya hazır olmaları için herkesi uyardı. Geri döneceklerdi, hiç dönmek istemediği o şehre, geri döneceklerdi.
        </p>
        <p>
            Bir türlü uyuyamıyordu, prensesi kaybetmiş olması yetmezmiş gibi ona geri dönmek için kazanması gereken savaşı kaybediyordu. Her şeyin üst üste gelmesi derin bir dehşete düşmesine sebep oldu. Belki de yıllar boyu sürecekti bu savaş, belki de kaybedeceklerdi, bütün bunları kaldıramayıp kendini çadırından dışarı attı. Nöbetçiler kamptan ayrılırken onu görseler de bir şey diyemediler, sinirliyken nasıl biri olduğunu çok iyi biliyorlardı. Kamp yaptıkları düzlüğün yanındaki bir tepeye tırmandı. Serin bir rüzgarın yapraklarını hışırdattığı bir -> <span class="highlight" onclick="showInfo('incir')">incir</span> <- ağacının dibine yaslandı. Zihnindeki sesleri susturmak için yaprakların hışırtısına kulak verdi. Yıldızların zifiri geceyi aydınlatması ve sakin rüzgarın içine su serpmesiyle yavaşça gözlerini kapadı ve yine o gün aklına geldi.
        </p>
        <p>
            Saçlarının güzel kokusu ve teninin tenine yaydığı ısıyla yavaşça uykuya dalmak üzereydi. İpeksi saçlarını okşamaktan eli yorulsa da devam ediyordu. Nefes alış verişiyle yükselip alçalan minik bedeni o kadar büyüleyiciydi ki ona bakmaya doyamıyordu. Uyurken kısık sesle mırıldanışını dinlerken o da dayanamayıp yavaşça gözlerini kapadı. Prensesin bebeksi kokusu eşliğinde uykuya daldı.
        </p>

        <p>
        Dün gece onu gören nöbetçilerden birinin kendisini uyandırmasıyla telaş içerisinde güne başlayan şövalye bir an önce şehre dönebilmek için çadırını topladı. Bütün bölüğüne normalden daha hızlı hareket etmeleri için emirler yağdırdı. Şövalyenin liderliğinde organize olan bölük, üç gün içerisinde şehre ulaştı. Geldiklerini gören gözcüler geçidi açtı ve onları içeri aldı. Bu şehirde bir garnizon yoktu. Sınıra yakın olmasına rağmen askeri olarak savunmasızdı. Çevredeki şehirlere kuzgunlar yollayıp askeri destek talep etti. Her şey tamamlanana kadar geçici bir çözüm bulmalıydı. Prenseslerle kaldığı konağı şimdilik karargah olarak kullanacaktı. Surlara savunmalar, nöbetçiler ve sıkı yönetim uygulayabilmek için şehir içine askerler atadı. Güneş battığında küçük bir birlikle konağa vardı.
        </p>

        <p>
            Son geldiğinden beri çok şey değişmişti. Canlılığını ve neşesini kaybeden konak kasvetli bir hal almıştı. Havadaki toz gözle görülebilir düzeydeydi, her adımında gıcırdayan tahta zemin, içinde bir ürpertiye sebep oluyordu. Merdivenleri çıktıktan sonra üst katın ne kadar karanlık olduğunu fark etti. Kendi odasına girdikten sonra her şeyin bıraktığı gibi kaldığını gören şövalye zırhını çıkarmadan yatağına doğru yüzükoyun uzandı. Kafasını kuştüyü yastığa gömen şövalye yastığın üzerinde tanıdık bir  kokuya rastladı. Prensesin masalsı saçlarının kokusuydu bu, kokunun büyüsüyle kendinden geçen şövalye, dışarıdan seslenen askerlerin sesiyle tekrardan gerçekliğe döndü. Yataktan kalkan şövalye kapıyı kilitleyip odadan çıktı. Bir daha buraya girmeyeceği üzerine kendine yemin etti ve aşağı doğru yol aldı. Günler gelip geçerken düşman birlikleri şehre doğru yol alıyordu. Şövalye elinden gelen en iyi şekilde hazırlansa da krallığın desteğine ihtiyacı vardı. Krala bizzat bir mektup yazıp yardım isteyecekti fakat krala giden bir mektuptan prensesin de haberi olurdu. Prensesin, başarısızlığını öğrenmesini istemiyordu. Prensese de bir mektup yazmak istese de bundan ölesiye korkuyordu. Her ne kadar prenses, ona istediği zaman yazabileceğini söylese de bundan çekiniyordu. Kötü bir haber almaktan, bir cevap alamamaktan, kendi özlemine karşılık bulamamaktan korkuyordu. Çoktan unutulmuş olmaktan, umursanmamaktan korkuyordu. Uğruna koca bir ülkeyle savaşıp galip gelmek istediği prensesten kötü bir dönüş alsa ne yapardı bilmiyordu. Bunun yerine içinden hiç gelmese de prensese yazmaktan vazgeçti ve sadece krala yazmakla yetindi. Mektup fazlasıyla önemli olduğu için kuzgun yerine bir elçiyle kralın şehrine yolladı. Prensesi unutmamıştı, elçi yola çıkmadan şehirdeki zanaatkarlardan birine hazırlattığı minik bir küreyi üzerinde kendi sicilinin bulunduğu bir kutuyla elçiye verdi. Prensesle arasındakileri sadece kraldan değil, herkesten gizlemeliydi. En azından prenses böyle istemişti. Ona kalsa tüm dünyaya haykırırdı. Bundan ötürü elçiye “Bu kutuyu kimseye elden verme, sarayın yakınlarında ünlü bir taverna var, orada bir yere sakla, arkadaşım kutuyu bulacaktır.” diye emir verdi. Elçi uzaklaştıktan sonra başka bir mektup daha yazdı. Mektup hediyenin konumundan bahsediyordu ve prensese gidecekti. Mektubu bir kuzguna taktıktan sonra kuzgunu saraya yolladı. Kuzgun vardığında mektubun prensese iletileceğinden emin olmalıydı fakat kimse mektubu şövalyenin gönderdiğini bilmemeliydi. Mektubun üzerine prensesin annesi kraliçenin doğduğu hanenin sicilini çizdi. Böylelikle önemli bir mektup olduğu anlaşılacak ve prensese ulaşacaktı. Aynı zamanda kimse mektubun şövalyeden geldiğini anlamayacaktı. Şövalye başarı olasılığının ne kadar düşük olduğunun farkındaydı. Kuzgun prensese ulaşsa bile prensesin bu mesajı dikkate alması ve hediyeyi bulabilmesi çok zordu, ama imkansız değildi. Tıpkı  şövalyenin prensese dönebilme olasılığı gibi…
        </p>

        <div class="center-text">2 AY SONRA...</div>

        <p>
            Karargahın terasında savaş planlarını inceleyen şövalye uykusuz olmasına rağmen bütün dikkatini planlara vermişti. Yanında yaveri ve emirlerini bekleyen iki komutan vardı. Şövalye düşmanın bu şehri ne kadar çok istediğini biliyordu. Aklına çılgınca bir fikir geldi. Şehri savunmasız bırakacaktı, düşman askerleri şehrin surlarını aşmaya çalışırken, komşu şehirleri güvenceye alıp kraliyetten gelen askerlerle düşman hattının arkasındaki ana orduyu gafil avlamayı planlıyordu. Bu plan ona 2 yıldan daha kısa süre içerisinde zaferi getirebilirdi. Eğer başarısız olursa her şeyini kaybedecekti fakat aksi bir durumda savaş yıllar boyu devam edebilirdi. Şövalyenin elinde olmayan tek şey ise zamandı. Fikrini danışmanlarıyla da paylaştıktan sonra işe koyulmaya başladılar. Bu işi 600 günden kısa bir süre içerisinde çözeceklerdi. 
        </p>

        <p>
            Kendisi hariç herkes uyumuştu, zırhının üzerine düşen minik yağmur damlalarının pıtırtısı ve gökyüzündeki şimşeklerin sesi onu prensesle tam burada manzarayı izledikleri fırtınalı güne götürdü. Uzaklara daldı ve iç çekti. Korkuyordu, hayallerinin hiç gerçekleşememesinden korkuyordu. Fakat içten içe hissediyordu, kader onları tekrar bir araya getirecekti. Kaderdi çünkü bu, hem kaderin şövalyeye bir borcu vardı. Her şeyini ödünç almıştı ondan, elbet bir gün geri vermeliydi.
        </p>


        <div id="info-box" class="hidden"></div>
        
    </main>

    <footer>
        <a href="kuzgun.html" class="kuzgun-box">KUZGUNA GİT</a>
    </footer>



    <div id="popup" class="hidden">
        <div class="popup-content">
            <span id="popup-close" class="close">&times;</span>
            <div id="popup-text"></div>
        </div>
    </div>



    <script>
        // Bilgi kutusuna yazılacak içerikler
        const infoData = {
            "incir": "Başka bir evrende \"SENİ HALA SEVİYORUM.\" anlamına gelir."
        };

        // Pop-up'ı gösteren fonksiyon
        function showPopup(key) {
            const popup = document.getElementById('popup');
            const popupText = document.getElementById('popup-text');

            // Eğer popup veya anahtar bulunmazsa hata verip durur
            if (!popup || !infoData[key]) return;

            popupText.textContent = infoData[key]; // Pop-up içeriği koy
            popup.style.display = 'block'; // Pop-up'ı görünür yap

            // Pop-up kapatma butonu
            document.getElementById('popup-close').onclick = () => {
                popup.style.display = 'none'; // Pop-up'ı gizle
            };
        }

        // Vurgulanan kelimelere tıklama olayını ekle
        document.querySelectorAll('.highlight').forEach(element => {
            element.onclick = () => showPopup(element.textContent);
        });
    </script>

    
</body>
</html>
